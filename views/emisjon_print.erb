<html><head><title>emisjon rubynor</title><style type="text/css">ol{margin:0;padding:0}.c9{list-style-type:circle;margin:0;padding:0}.c7{max-width:468pt;background-color:#ffffff;padding:72pt 72pt 72pt 72pt}.c2{list-style-type:disc;margin:0;padding:0}.c4{padding-left:0pt;margin-left:36pt}.c0{height:11pt;direction:ltr}.c6{padding-left:0pt;margin-left:72pt}.c10{color:inherit;text-decoration:inherit}.c3{color:#1155cc;text-decoration:underline}.c11{font-weight:bold}.c8{font-size:14pt}.c5{font-size:9pt}.c1{direction:ltr}.title{padding-top:24pt;line-height:1.15;text-align:left;color:#000000;font-size:36pt;font-family:"Arial";font-weight:bold;padding-bottom:6pt}.subtitle{padding-top:18pt;line-height:1.15;text-align:left;color:#666666;font-style:italic;font-size:24pt;font-family:"Georgia";padding-bottom:4pt}p{color:#000000;font-size:11pt;margin:0;font-family:"Arial"}h1{padding-top:24pt;line-height:1.15;text-align:left;color:#000000;font-size:18pt;font-family:"Arial";font-weight:bold;padding-bottom:6pt}h2{padding-top:18pt;line-height:1.15;text-align:left;color:#000000;font-size:14pt;font-family:"Arial";font-weight:bold;padding-bottom:4pt}h3{padding-top:14pt;line-height:1.15;text-align:left;color:#666666;font-size:12pt;font-family:"Arial";font-weight:bold;padding-bottom:4pt}h4{padding-top:12pt;line-height:1.15;text-align:left;color:#666666;font-style:italic;font-size:11pt;font-family:"Arial";padding-bottom:2pt}h5{padding-top:11pt;line-height:1.15;text-align:left;color:#666666;font-size:10pt;font-family:"Arial";font-weight:bold;padding-bottom:2pt}h6{padding-top:10pt;line-height:1.15;text-align:left;color:#666666;font-style:italic;font-size:10pt;font-family:"Arial";padding-bottom:2pt}</style></head><body class="c7"><p class="c1"><span class="c3"><a class="c10" href="/">Tilbake til Rubynor.com</a></span></p><p class="c1"><span class="c5">Publisert 4.mai</span></p><p class="c1"><span class="c5">Oppdatert 7.mai kl 13 - Erstattet &ldquo;Rubynor kostnader&rdquo; med en mer utfyllende &ldquo;Rubybnor &oslash;konomi&rdquo; </span><span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span></p><h1 class="c1"><a name="h.nmi26uk01bra"></a><span>Invitasjon til deltagelse i emisjon i Rubynor AS</span></h1><p class="c0"><span class="c8"></span></p><p class="c1"><span class="c8">Bli en del av en spennende oppstart! Rubynor AS s&oslash;ker b&aring;de sm&aring; og st&oslash;rre investorer.</span></p><h2 class="c1"><a name="h.qnlkyf1v7vws"></a><span>Oppsummering</span></h2><ol class="c2" start="1"><li class="c4 c1"><span>emisjon 400.000NOK</span></li></ol><ol class="c9" start="1"><li class="c1 c6"><span>10.000 B-aksjer &aacute; 40 NOK. </span></li><li class="c6 c1"><span>aksjer i hele 50 og minimum 100 aksjer, alts√• minimum 4000 NOK.</span></li><li class="c6 c1"><span>Ved fulltegning vil det etter emisjon v&aelig;re 110.000 aksjer totalt.</span></li><li class="c6 c1"><span>Minimum 4000 av aksjene er forh&aring;ndstegnet av eksisterende aksjon&aelig;rer.</span></li></ol><ol class="c2" start="2"><li class="c4 c1"><span>Kontakt Vegard Dalen for deltakelse. </span></li></ol><ol class="c9" start="1"><li class="c6 c1"><span>45204240</span></li><li class="c6 c1"><span>vegard.dalen@gmail.com</span></li></ol><ol class="c2" start="3"><li class="c4 c1"><span>Oppgi &ldquo;&Oslash;nsker X aksjer &aacute; 40 NOK, sum X*40 NOK&rdquo;</span></li><li class="c4 c1"><span>FRIST 18.mai kl 17</span></li></ol><ol class="c9" start="1"><li class="c6 c1"><span>Du f&aring;r deretter instruksjoner om betaling. Planlagt frist 25.mai.</span></li></ol><ol class="c2" start="5"><li class="c4 c1"><span>Du er ikke garantert &aring; f&aring; s&aring; mange aksjer du &oslash;nsker, styret forbeholder seg retten til &aring; utstede den rettede emisjonen slik vi finner det hensiktsmessig. Enkelt fortalt &oslash;nsker vi flest mulig personer med p&aring; moroa.</span></li><li class="c4 c1"><span>N&aring;r den rettede emisjonen iverksettes, vil du f&aring; betalingsinstruksjoner og aksjebevis.</span></li><li class="c1 c4"><span>Aksjene er B-aksjer, ingen stemmerett, men samme rett til utbytte og gevinst ved salg. Ole Morten Heggebakken Amundsen kontrollerer alle de stemmeberettigede aksjene.</span></li></ol><p class="c0"><span></span></p><p class="c0"><span></span></p><h2 class="c1"><a name="h.xcsczxbx0k2r"></a><span>Invitasjon til deltakelse i emisjon</span></h2><p class="c1"><span>Rubynor AS utvikler egne produkter og har hele verden som sitt marked. Hovedsatsningen er ImageNetMD.com som l&oslash;ser lagrings- og distribusjonsproblematikken for medisinske bilder. En tidlig versjon er allerede lansert i USA med UFC som pilotkunde. Rubynor har ogs&aring; andre produkter p&aring; tegnebrettet som vi vil diskutere med v&aring;re aksjon&aelig;rer. Vi tilbyr ogs&aring; konsulenttjenester for &aring; bedre finansieringen. Ett oppdrag for NAF ligger bak oss og ett er aktivt, med Niras. Vi har stor tro p&aring; Rubynor og &oslash;nsker &aring; bygge et l&oslash;nnsomt og innovativt selskap som skaper produkter i en fart den norske IT-bransjen har sett lite av. Vi &oslash;nsker flere med p&aring; laget! Vi &oslash;nsker flere &aring; dele den kommende suksessen med. Dette g&aring;r under &ldquo;h&oslash;y risiko - h&oslash;y oppside&rdquo; kategori. De som investerte tidlig i facebook var klar over at de med h&oslash;y sannsynlighet kunne tape pengene. Dere kan selv lete opp suksesshistoriene, men 1000-gangen av investeringen er ikke den beste. F&aring; oppstarter skaper s&aring; mange million&aelig;rer, men det er en god motivasjon.</span></p><p class="c0"><span></span></p><h2 class="c1"><a name="h.btn4cvw80ate"></a><span>Kort historikk:</span></h2><p class="c1"><span>Rubynor AS ble opprettet oktober 2011 med 500.000 NOK friske penger. &Oslash;yeblikkelig startet Rubynor et norsk team til konsulentoppdraget NAF 0-100, </span><span class="c3"><a class="c10" href="">http://app.naf.no</a></span><span>, som ble ferdigstilt p&aring; i underkant av &eacute;n m&aring;ned. Samtidig startet ogs&aring; et team p&aring; 3 ukrainske seniorutviklere p&aring; Rubynor-kontor i Dnepropetrovsk &aring; jobbe p&aring; </span><span class="c3"><a class="c10" href="">https://imagenetmd.com,</a></span><span>&nbsp;sammen med Ole Morten Heggebakken Amundsen, som da var i San Francisco. Dette er Rubynors globale satsningsprosjekt. Mer om det under. Den 20.feb signerte Rubynor AS avtale om 10% av oppstarten </span><span class="c3"><a class="c10" href="http://cvmalen.no">http://cvmalen.no</a></span><span>&nbsp;og </span><span class="c3"><a class="c10" href="http://cvpartner.no">http://cvpartner.no</a></span><span>, mot driftsassistanse og r&aring;dgivning. I april 2012 signerte Rubynor en konsulentavtale for utvikling for Niras. Mye spennende som har skjedd. Meget Spennende!</span></p><p class="c0"><span></span></p><h2 class="c1"><a name="h.b7bb67fbrl7j"></a><span>Teknologi/utvikling:</span></h2><p class="c1"><span>V&aring;rt nystartede selskap spesialiserer seg p&aring; &aring; bygge nettbaserte applikasjoner som er skalerbare (kj&oslash;rer i skyen, &ldquo;cloud computing&rdquo;) og robuste. V&aring;rt team best&aring;r utelukkende &nbsp;av seniorutviklere, som bruker mye tid p&aring; &aring; l&aelig;re seg nye teknologier, v&aelig;re i spissen p&aring; sitt fagfelt og innovere derfra. Vi arbeider utifra Lean Startup-konseptet, ting skal kjapt ut for &aring; pr&oslash;ves i den virkelige verden. Med kontinuerlig feedback fra ekte brukere blir produktet kontinuerlig forbedret og optimalisert.</span></p><p class="c0"><span></span></p><h2 class="c1"><a name="h.34j40newgxv8"></a><span>Visjon:</span></h2><p class="c1"><span>Rubynor skal s</span><span>kape bedre produkter p&aring; en mer effektiv m&aring;te enn v&aring;re konkurrenter. Rubynor skal fungere som en hub for skapning av nye produkter og tiltrekke seg de beste hoder.</span></p><p class="c0"><span></span></p><h2 class="c1"><a name="h.jxo8qj5wjrm"></a><span>ImageNetMD: Diagnostic Images - Anytime, Anywhere (TM) </span></h2><p class="c1"><span class="c3"><a class="c10" href="">http://imagenetmd.com</a></span><span>&nbsp;er v</span><span>&aring;rt st&oslash;rste prosjekt og er av internasjonal skala. Investerer du i Rubynor investerer du i dette. Prosjektet er et partnerskap med amerikanske TouchRad, LLC, med Anthony og Mike, begge med lang fartstid i helsebransjen. Mike er CEO, Anthony COO, Ole Morten H. Amundsen er CTO og disse danner ledelsen i ImageNet, LLC. Imagenet, LLC er eid 25% av Rubynor AS. Imagenetmd.com kj&oslash;rer i skyen p&aring; amazon og er bygd for &aring; kunne h&aring;ndtere abnormt store mengder medisinske filer. I imagenet kan du se bildene av r&oslash;ntgen, MR, CT m.m direkte i nettleseren. Du skal enkelt kunne dele bildene med f.eks. Volvat-klinikken med kryptert overf&oslash;ring. Ekspertene kan lese bildene i imagenet, eller laste inn i sitt eget favorittsystem/PAC. Det vil for de fleste pasienter v&aelig;re gratis &aring; bruke (1 GB gratis idag.), mens klinikker og institusjoner betaler for lagring, en gjentagende m&aring;nedlig inntekt for imagenet. Se imagenet for flere detaljer om prismodellen. </span><span class="c3"><a class="c10" href="https://www.imagenetmd.com/prices">https://www.imagenetmd.com/prices</a></span></p><p class="c0"><span></span></p><p class="c1"><span>Videre fremdrift. Vi har startet en prosess med Innovasjon Norge og m&aring;let er OFU med et norsk offentlig helseforetak. Etter all sannsynlighet vil Rubynor AS f&aring; lisens p&aring; ImageNetMD til &aring; lage og selge en helnorsk versjon for Norge. Hvordan alt dette vil bli seende ut, er jeg like spent som deg p&aring;. Man trenger et helnorsk selskap om man skal f&aring; SkatteFUNN og annen st&oslash;tte.</span></p><p class="c1"><span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span></p><h2 class="c1"><a name="h.n3prb6dm9fi5"></a><span>CVpartner og CVmalen</span></h2><p class="c1"><span>&nbsp;(</span><span class="c3"><a class="c10" href="http://cvpartner.com">http://cvpartner.com</a></span><span>&nbsp;&amp; </span><span class="c3"><a class="c10" href="http://cvmalen.no/">http://cvmalen.no</a></span><span>)</span><span>&nbsp;</span></p><p class="c1"><span>Rubynor AS har rettighetene til 10% av prosjektene, som resultat i partnerskap mellom Erling Wegger Linde (ogs&aring; innleid ekstern for Niras-prosjektet). Vi har inng&aring;tt partnerskap om &aring; videreutvikle konseptet og bidra med &aring; drifte prosjektet. CVpartner gj&oslash;r det enklere for konsulentselskaper &aring; skreddersy CV-er til anbud, finne kandidater og vedlikholde CV-ene. </span></p><p class="c1"><span>Imponerende teknologiske l&oslash;sninger med Ruby, Sinatra, cloud og NoSQL-database.</span></p><p class="c0"><span></span></p><h2 class="c1"><a name="h.3inizuosfu4j"></a><span>Rubynor &oslash;konomi</span></h2><p class="c0"><span></span></p><p class="c1"><span>Rubynor AS ble opprettet 23.09.2011 med 500.000NOK kapital. I &aring;rets f&oslash;rste tre m&aring;neder ble det omsatt for 318750 inkl mva (fra konsulentoppdrag).</span></p><p class="c0"><span></span></p><p class="c1"><span>Rubynor skal leve av egenutviklede produkter men p&aring;tar seg noen rene konsulentoppdrag, hvor Rubynor bruker Ole Morten Heggebakken Amundsen, innleide konsulenter og andre underleverand&oslash;rer. Utgiftene ved konsulentoppdragene er dermed knyttet direkte opp mot inntektene og gir profitt. Vi har ogs&aring; et kontor i Ukraina med noen sv&aelig;rt dyktige utviklere som vi har muligheten til &aring; backe opp konsulentoppdragene med. Konsulentoppdragene sikrer Rubynor inntekter og en god referanseportef&oslash;lje, men Rubynor er f&oslash;rst og fremst stiftet for &aring; skape egne produkter. </span></p><p class="c0"><span></span></p><p class="c1"><span>Utover de inntektsgivende konsulentoppdragene har Rubynor i all hovedsak kun utgifter til Ukraina-kontoret, p&aring; ca $12000 i m&aring;neden (kontor,internett,rekvista og ca $3400 pr utvikler), i tillegg til norske regnskaps/-og revisjonshonorarer (altfor h&oslash;ye!). Vi har dermed stor forutsigbarhet p&aring; utgiftene. Ukraina-kontoret jobber 100% med imagenetmd.com, og best&aring;r av 3 seniorutviklere. Tre eksepsjonelle personer og utviklere. Vi h&aring;per &aring; knytte til oss flere nordmenn i fremtiden, men realitetene er at det er sv&aelig;rt vanskelig &aring; f&aring; tak i folk med kompetansen i Norge. Pris er ogs&aring; en faktor, men hovedproblemet er at det ikke finnes nok Rubyister.</span></p><p class="c0"><span></span></p><p class="c1"><span>Historien til hvordan Rubynor kom inn p&aring; imagenetmd.com er for lang til &aring; fortelle, men kort oppsummert ble Ole Morten hyret inn av amerikanerne som for &aring; evaluere prosjektet og systemet laget av indere. Kort fortalt startet man helt p&aring; nytt, inngikk et partnerskap der Rubynor skulle &quot;walk the walk&quot; etter at Ole Morten &quot;talk the talk&quot;. Avtalen innebar ett nytt selskap, ImageNet, LLC ble opprettet hvor Rubynor har 25% og hvor Rubynor tar alle kostnadene inntil &nbsp;$100.000. Denne summen er snart n&aring;dd. Deretter blir det opp til ImageNet, LLC hvordan det skal drives videre. Mike Pusateri er CEO og Ole Morten H Amundsen er CTO. ImageNet vil etter all sannsynlighet leie inn Rubynor til &aring; drive utviklingen. Om man ned- eller oppskalerer blir Imagenet sin beslutning og eierne (TouchRad, LCC 75%, Rubynor AS 25%) m&aring; spytte inn penger. Enkelt fortalt vil Rubynors andel av utgiftene til Ukrainakontoret p&aring; $12000 kuttes til en fjerdedel, om ImageNet, LLC g&aring;r for dette. Om ukraina-kontoret ikke benyttes videre, vil disse frigj&oslash;res til Rubynor konsulentoppdrag, eller termineres (et sv&aelig;rt d&aring;rlig alternativ med s&aring; dyktige folk). Rubynor har sikret seg med avtaler som krever samtykke for bla emisjoner, slik at man kan unng&aring; utvanning.</span></p><p class="c0"><span></span></p><p class="c1"><span>Andre sporadiske utgifter er amerikanske designere, som benyttes ved behov (akkumulert $15000). Servere er en utgiftspost p&aring; under $1000 som man h&aring;per blir mye h&oslash;yere (=suksess).</span></p><p class="c0"><span></span></p><p class="c1"><span class="c11">Inntektspotensiale</span><span>&nbsp;Imagenetmd.com.</span><span>&nbsp;Jeg m&aring; be deg bruke fantasien, men se for deg en pil p&aring; en graf som g&aring;r ut av tavla og gjennom taket. Vi driver produktutvikling for helsebransjen, for hele verden, med USA som hovedmarked. Vi har UFC som pilotkunde, som reiser rundt i verden med events og kobler seg til lokale sykehus og radiologisentre. Ole Morten var selv i Stockholm hvor CT scans av fightere ble lastet opp i imagenetmd.com og &oslash;yeblikkelig tilgjengeliggjort de amerikanske legene. </span></p><p class="c0"><span></span></p><p class="c1"><span>Norge er meget spesielt og ganske s&aelig;rt, men vi er i gang med prosessen for &aring; komme inn her. Rubynor AS vil etter all sannsynlighet f&aring; alle rettigheter til Norge, slik at vi kan f&aring; offentlig st&oslash;tte, noe som vil v&aelig;re utslagsgivende for investere her. Det er mye penger i det norske helsemarkedet, men vi m&aring; ikke glemme at 25% av USA er ganske mange ganger st&oslash;rre enn 100% Norge. Det er &aring;penbart, men det finnes nok av dem som ser seg blind p&aring; prosenter. 100% av Norge er mindre enn 25% av Norden.</span></p><h2 class="c1"><a name="h.12tnrahxvr4v"></a><span>Eierstruktur:</span></h2><p class="c1"><span>Ole Morten Heggebakken Amundsen er eneier av OMA Consulting AS (OMA) som f&oslash;r emisjon har 80% av aksjene i Rubynor, 100% av de stemmeberretigede A-aksjene, totalt 80.000 aksjer. OMA er &aring;pen for diskusjon og innspill, men vil kunne ta avgj&oslash;relser og effektuere dem effektivt. Vegard Dalen Holding AS (VDH) eier 20% av aksjene. VDH vil delta i emisjonen p&aring; en slik m&aring;te at han opprettholder sin andel i emisjonen. OMA vil ogs&aring; delta ved &aring; kj&oslash;pe 20% ved fulltegning, men vesentlig mer om det ikke blir fulltegnet. 10.000 nye aksjer utstedes og maks 6.000 av disse vil kunne havne hos nye aksjon&aelig;rer.</span></p><p class="c0"><span></span></p><h2 class="c1"><a name="h.ovjcr27x3fxt"></a><span>Risiko</span></h2><p class="c1"><span>JA, du kan tape alle pengene du satser, men ikke mer. Du er advart! Om det er noen tr&oslash;st vil &nbsp;ogs&aring; OMA og VDH tape mye mer penger, og innsats. Du kan heller ikke ta ut pengene og du kan ikke selge dem fritt, da selskapet ikke er b&oslash;rsnotert. Det er heller ikke sannsynlig med utbytte f&oslash;rste &aring;ret, husk at dette er en start-up. Sats penger fordi du tror p&aring; oss og/eller prosjektene og ikke sats mer enn du kan avse.</span></p><p class="c0"><span></span></p><p class="c1"><span>Til deg som investerer: Velkommen til teamet !</span></p><p class="c1"><span>&nbsp;</span></p></body></html>
